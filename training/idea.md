# LearnMoreJS

Najkrótsza droga do Senior JavaScript Engineer.

Szkolenia z JavaScriptu i Node.js dla tych, którzy już umieją.

- Szkolenia "szyte na miarę"
Plan, materiały i realizację szkolenia mogę dostosować do uczestników przed, a nawet w trakcie zajęć, bez potrzeby konsultacji z przełożonym lub autorem przykładów. Odmówiłem pracy jako trener w firmach szkoleniowych i bootcampach właśnie z powodu gotowego programu zajęć.

- Świeże, sprawdzone, bez ściemy
Pracuję na codzień jako Lead zespołu full-stack i moja wiedza jest aktualna i praktyczna, a model biznesowy nie wymaga ode mnie sprzedawania przygotowanego raz szkolenia jak najwięcej razy. Jeśli nie znam odpowiedzi na pytanie, odpowiadam "nie wiem, sprawdźmy".

- Dostęp do zaawansowanych tematów
Nie oferuję podstaw ani wprowadzenia do JS. Moje szkolenia to bardziej dzielenie się doświadczeniem niż nauka programowania.

Wyższy poziom zaawansowania szkoleń nie opłaca się większym firmom szkoleniowym, które muszą utrzymać stały napływ zleceń. Wchodząc w trudniejsze tematy firma ponosi większe ryzyko i większe koszty przygotowania trenerów.
Działając w pojedynkę nie mam takich ograniczeń. Mogę skupić się na ambitniejszych tematach, na które jest mniejszy rynek.


## Jak to działa

Każde szkolenie zaczyna się od rozpoznania potrzeb - krótkiego spotkania/wywiadu z uczestnikami. Dzięki temu dobór materiału na zajęcia jest celniejszy i uczestnicy nie muszą nudzić się przez pół szkolenia w oczekiwaniu na tematy, których jeszcze nie znali.

Unikam też spisywania dokładnego planu szkolenia z informacją jakie zagadnienie zajmie ile czasu. Tempo powinno być dostosowane do potrzeb uczestników, nie umowy szkoleniowej.

Jęzk zajęć to polski lub angielski, do wyboru. Oczywiście podstawy angielskiego potrzebne będą zawsze, żebyśmy nie rozmawiali o śmieciarzu, tylko o garbage-collectorze.

## Szkolenie na zamówienie dla firmy

Zbierz grupę w pracy i resztę załatwi HR :) Nie masz grupy? Napisz do mnie, coś wymyślimy.

Pracodwaco! Koszty prowadzenia rekrutacji ciągle rosną. Zamiast rekrutować Senior JavaScript Engineer-ów, możesz wyszkolić kogoś, kogo już znasz.

Ustalamy czas i szczegóły organizacyjne, po czym odwiedzam Was w pracy i prowadzę zajęcia. Firma dostaje fakturę.

Szkolenie trwa dzień lub dwa, nie więcej, żeby nie wyrywać zespołu z kontekstu codziennej pracy. Jeśli chcemy zrealizować dużo materiału, spotykamy się co tydzień. *Sami zobaczycie ile świetnych pytań zbierze się jak wrócicie do pracy w przerwie między spotkaniami.* Jeśli w środku szkolenia okaże się, że w projekcie pilnie potrzebne są inne umiejętności niż w planie szkolenia, zmieniamy plan.

Tydzień lub dwa po szkoleniu robię jeszcze zdalne code review i dyskutujemy jak idzie wdrażanie nowej wiedzy.

### Cennik

Za każde spotkanie 6 godzin zegarowych uczenia:
Netto 2-3K opłaty bazowej + 400-800 od osoby zależnie od poziomu trudności.

2h zdalnego code review gratis.
Maksymalny rozmiar grupy to 12 osób. Minimum do negocjacji.


## Szkolenie otwarte

Zgłoś chęć udziału w ogłoszonym szkoleniu [link] a jak tylko uzbiera się grupa, zagłosuj na termin.

W szkoleniach otwartych usunę z ceny jak najwięcej kosztów administracyjnych. Sala po znajomości, bez popisywania się kateringiem, 0PLN zainwestowane w reklamę. 
